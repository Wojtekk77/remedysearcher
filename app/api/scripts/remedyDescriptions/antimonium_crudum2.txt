Podczas studiowania prób lekowych tej substancji będziesz zapewne zaskoczony faktem, że wszystkie symptomy wydają się koncentrować wokół żołądka. Dolegliwości z jego strony zawsze towarzyszą innym cierpieniom pacjenta. Bóle wywołują rozstrój żołądka i nudności; bólowi głowy towarzyszy choroba żołądka; dolegliwości ze strony innych narządów zaburzają jego pracę, a z drugiej strony kiedy pacjent cierpi na zaburzenia żołądkowe, cały czuje się chory. Podania tego leku często wymagają dolegliwości, które manifestują się poprzez żołądek. Najważniejsze są jednak objawy psychiczne odsłaniające typ konstytucji, która prawdopodobnie potrzebuje Ant. c. Cechą charakterystyczną jest brak chęci do życia. Lekarze wiedzą dobrze, że kiedy chory nie chce żyć, gdy życie staje się dla niego ciężarem, jego stan należy uznać za ciężki. Nie lubię leczyć osób, które mówią: "Gdybym tylko mógł umrzeć!". Ich problemy, głęboko zakorzenione w strukturze organizmu sprawiają, że przypadki te są trudne do wyleczenia. Jest tu coś groźnego i jeśli to nadejdzie, zwykle pojawia się myśl, że pacjent właśnie umiera. "Wstręt do życia". Objaw ten występuje najczęściej przy uporczywej, ciągłej gorączce połączonej ze złym stanem ogólnym, takiej, jak gorączka durowa. W obrazie Antimonium znajdziesz całe wyczerpanie typowe dla duru oraz przewlekłą gorączkę, równie często przerywaną jak zwalniającą. Skrajne wyczerpanie jest podobne do występującego u Arsenicum, lecz Ars. cierpi z powodu przytłaczającego strachu przed śmiercią, podczas gdy Antimonium odczuwa niechęć do życia. Ars. cechuje przytłaczający niepokój ruchowy, Antimonium rzadko jest niespokojny. Ars. odczuwa intensywne pragnienie, którego w obrazie omawianego leku nie ma. Mimo że obydwa charakteryzuje nadmierne wyczerpanie z ciągłą gorączką, stwierdzimy również wiele cech różnicujących, by uniknąć pomylenia jednego z drugim. Dur brzuszny o podobnym przebiegu można czasem spotkać u młodych dojrzewających dziewcząt zagrożonych blednicą. Odczuwają one niechęć do życia, lecz ma ona podłoże histeryczne. Stwierdzimy też momenty ogromnego wyczerpania, nagłe ataki osłabienia i omdlenia. Na przemian z nimi lub tylko od czasu do czasu ujawniają się inne znamienne cechy. Te nadmiernie pobudzone, uczuciowe, nerwowe, histeryczne, ekstatyczne młode dziewczęta i kobiety ulegają wpływowi łagodnego światła takiego, jakie wpada przez witrażowe okna, lub łagodnego światła księżyca. To właśnie określono w tekstach źródłowych jako: "Sentymentalny nastrój w świetle księżyca". Jest to stan histeryczny z niekontrolowanymi "wybuchami" dolegliwości, które można wzbudzić tylko u kogoś, kto jest chory lub u osoby z niezrównoważonym systemem nerwowym. Opisanej psychice i konstytucji typu Ant. crud. towarzyszą dolegliwości fizyczne skoncentrowane jak stwierdziłem wcześniej wokół żołądka. Studiując ogólny stan tego leku, powinieneś pamiętać, że ma on charakter dnawy lub reumatyczny, objawy zmieniają się tu wraz z pogodą; dolegliwości nasilają się podczas zimnej, wilgotnej aury i z powodu zimnej kąpieli, natomiast słabną pod wpływem gorącej kąpieli. Pogorszenie następuje z powodu spożycia kwaśnego wina i wszelkiego rodzaju środków pobudzających. Jeśli używasz wyrażenia "pogorszenie z powodu wina", powinieneś nie tylko wiedzieć, że stan pacjenta pogarsza się po wypiciu wina, ale również znać charakter dolegliwości nasilających się z tego powodu. Pacjent Ant. crud. łatwo się upija, ale symptomy fizyczne zostają wtedy zaburzone bardziej niż psychiczne. Po wypiciu kwaśnego wina nasilają się objawy dny, wszystkie bóle i pobolewania; pojawiają się bóle głowy i wzmagają zaburzenia gastryczne wszystko to przez kwaśne wino. Pacjent czuje się gorzej nocą, podczas wilgotnej pogody i z powodu wilgotnego zimna, lepiej – kiedy położy się spokojnie i przyłoży ciepły okład. Silne pogorszenie wywołuje u niego przegrzanie i promieniujące gorąco, a także przebywanie w ciepłym pomieszczeniu. Wiele objawów pojawia się pod wpływem promieni słonecznych i przy cieple otwartego paleniska. Pacjent Ant. crud. nie znosi gorąca wolnego ognia. Dzieci z krztuścem będą mocniej kaszlały po patrzeniu w ogień. Takie zjawiska są osobliwe tak dziwne, że nie istnieją hipotezy ani teorie, które prowadziłyby do ich wyjaśnienia, a jednak są one faktem, który musimy zaakceptować. Stan pacjenta z dną może się gwałtownie zmieniać. Ledwie zaczniesz się zastanawiać, gdzie podziały się najbardziej zewnętrzne objawy, kiedy nagle nocą lub w ciągu dnia pacjent zacznie wymiotować i te uporczywe wymioty będą trwały dni lub tygodnie, do czasu, aż dnawe symptomy ponownie obejmą kończyny. To fascynujące, jak szybko pojawia się ta staromodna metastaza (metastasis), zmieniając miejsce z jednego na drugie. Objawy dny nagle ustępują z kończyn i pojawiają się symptomy żołądkowe jeśli chcesz, możesz nazwać ten stan dną umiejscowioną w żołądku. W obrazie omawianego leku występują objawy nieżytowe; nieżyt nosa, żołądka, odbytnicy, itp., zwiększony, wypływ śluzu z niektórych z tych miejsc wywołany piciem kwaśnego wina i przeziębieniem. Nieżyt Ant. crud. cechuje wyczerpujące pacjenta zatkanie nosa nocą. Również zaraz po wejściu do przegrzanego pomieszczenia dochodzi do zatkania nosa. Z powodu słabego krążenia i słabej konstytucji nieżyt ma tendencję do przechodzenia w stan przewlekły. Wówczas nasila się nocą i towarzyszy mu ból głowy. Kiedy wydzielina z nosa zanika i nieżyt staje się suchy, bóle głowy przybierają na sile; pacjent cierpi na nerwobóle głowy i bóle zgniatające oraz straszne mdłości pochodzenia żołądkowego z wymiotami. Często ma ataki migreny, które jego rodzina nazywa bólami głowy od żołądka. Wspomniany powyżej stan pojawia się przy przeziębieniu, kiedy wydzielina znika, a błona śluzowa wysycha, co powoduje, że wdychane powietrze pali jak ogień. Czasami dolegliwości te mijają po okresie intensywnych wymiotów; czasami nie, lecz ból głowy może utrzymywać się kilka dni niełagodzony przez wymioty lub słabnący tylko po przedłużających się wymiotach. Wiele leków ma w obrazie rozmaite bóle głowy, które znacznie ustępują, kiedy tylko pacjent zwymiotuje. U Ant. crud. wymioty trwają długo, osłabiając go i wyczerpując. Ból głowy nasila się z powodu ruchu, nocą, słabnie za sprawą położenia się, pozostawania w ciszy i na świeżym powietrzu, staje się intensywniejszy w ciepłym pomieszczeniu, z powodu przegrzania, pod wpływem promieniującego gorąca i światła. Widzisz teraz współzależności między nieżytem nosa, bólem głowy i objawami żołądkowymi. Dlatego nie możesz u chorego rozpatrywać objawów osobno musisz opisywać całego człowieka. Do błon śluzowych odnosi się inna ważna cecha Ant. crud.: mają one tendencję do produkowania mlecznobiałej wydzieliny lub złogów, osadów, nalotów. Jest to szczególnie zauważalne na języku pokrytym w całości mlecznobiałym nalotem. Objaw ten wystąpi we wszystkich chorobach, w których ten lek jest wskazany. Przy zaburzeniach żołądkowych u dzieci, gorączce z objawami żołądkowymi, dolegliwościach przebiegających z gorączką i obfitymi wymiotami oraz ogromnym podrażnieniem całego systemu nerwowego i w podrażnieniu żołądka przy durze brzusznym język jest biały. Pod wpływem najlżejszego podrażnienia pacjent ma odruchy wymiotne i krztusi się. Wszystko wydaje się go podrażniać. Czuje niechęć do jedzenia; rozstraja go myśl o jedzeniu lub jego zapach. Wygląda to tak jak u Arsenicum. Nocą, przed pójściem spać bierze zimną kąpiel, a rano, po przebudzeniu jest pozbawiony głosu; nie może wymówić nawet słowa. Przekonuje się o tym dopiero, gdy coś powie, ponieważ nie odczuwa bólu. Mogą temu towarzyszyć skurcze krtani, zaciskanie gardła. Przeziębienie czasami schodzi w dół gardła i tchawicy, prowadząc do zapalenia oskrzeli lub zapalenia płuc. og Słabnące napady suchego, urywanego kaszlu. Pierwszy, długolub krótkotrwały atak przychodzi z ogromną gwałtownością, niszcząc całe ciało. Po nim następują kolejne napady o coraz mniejszym nasileniu. Seria kilku, może tuzina ataków o zmniejszającej się gwałtowności kończy się suchym, urywanym kaszlem, który nie jest paroksyzmem. Kiedy pierwszy silny napad kaszlu wstrząsa całym ciałem, język jest biały i występują większe lub mniejsze zaburzenia żołądkowe, Ant. crud. jest lekarstwem, niezależnie od tego, czy jest to zapalenie oskrzeli czy koklusz. Podanie leku zmienia od razu cały aspekt przypadku. Po gwałtownym kaszlu klatka piersiowa pozostaje obolała, ułomna z odczuciem potłuczenia, poranienia. Objawy żołądkowe są szczególnie ważne. Ciągłe nudności, uczucie kluchy (kołka) w żołądku, nieustanne odczucie, jakby żołądek był rozdęty z powodu przejedzenia, mimo że pacjent nic nie jadł. Żołądek wydaje się rozszerzony, chociaż brzuch jest płaski. Uczucie rozciągnięcia i wymioty treścią żołądkową; po opróżnieniu żołądka z jego zawartości wymiotuje śluzem; przedłużające się odruchy wymiotne, nudności, przyprawiający o mdłości ciężar w żołądku, który wydaje się trwać i trwać. Wymioty nie przynoszą ulgi pogłębiają natomiast uczucie wyczerpania. Zapalenie i stwardnienie wątroby lub jej części. Ból w okolicy pęcherzyka żółciowego. Silny ból w okolicy wątroby, rozdzierające bóle w wątrobie. Czasem powyższym objawom towarzyszy żółtaczka. Grupa symptomów dotyczących jamy brzusznej; gwałtowne bóle brzucha, palenie, ogromne wzdęcie; wzrastające rozdęcie jakby przez śrubę, stopniowo schodzące w dół wzrastające napięcie. Stan ten znajdziemy w czasie gorączki durowej ze wzdęciem brzucha, w przypadkach bębnicy i letniej biegunki. Jednocześnie będą występować symptomy gastryczne i biały język, szczególnie wtedy, kiedy zaburzenia zostały spowodowane piciem kwaśnego wina, zimną kąpielą, u osób z "konstytucją dnawą", u których guzki w stawach palców stają się bezbolesne, a żołądek oraz jelita rozszerzają się i są bolesne. Obserwuje się biegunkę bez szczególnych cech charakterystycznych, lecz również biegunkę grudkowatą i płynną. Biegunka po wypiciu kwaśnego wina. Wydaje się, że pacjent potrzebuje dużo czasu, aby opróżnić jelita. Prze na stolec i wydala małą grudkę z odrobiną płynu; wkrótce znów czuje pozew i wydala trochę więcej grudek i płynu. Tak przebiega letnia biegunka, aż w końcu jelita są puste, a następnie pojawia się ogromne parcie na stolec. Biegunka ta kończy się czerwonką; zapalenie odbytnicy i okrężnicy, z bólami, silnym parciem na stolec, przedłużonym wysiłkiem i ogromnym wyczerpaniem. Dokuczliwe hemoroidy w "dnawej konstytucji", o wieloletnim przebiegu, które zawsze sprawiają ból i ulegają stanowi zapalnemu z powodu zimna, wilgotnej pogody, zimnej kąpieli. Pogorszenie następuje zawsze wtedy, kiedy chory jest na tyle nierozsądny, by pić kwaśne wino lub jeść kwaśne jedzenie. Wszystkie dolegliwości ze strony żołądka, jelit, hemoroidów ulegają nasileniu po spożyciu kwaśnego wina, kwaśnych owoców lub niestrawnego jedzenia, po zimnej kąpieli oraz pod wpływem wilgotnej pogody. Narządy miednicy mniejszej ulegają tak znacznemu rozluźnieniu, szczególnie u kobiet, że w miednicy pojawia się uczucie ściągania w dół. Pacjentka ma wrażenie, jakby zawartość miednicy miała być wydalona lub miała wypaść. Występuje tu wypadanie macicy i wydzieliny podobne do upławów. Rozmaite zaburzenia w okresie miesiączki. Drażliwość i bolesność jajników, taka, jaką znajdujemy u histerycznych, marzycielskich dziewcząt; tych, które cierpią z powodu nieodwzajemnionych uczuć. Lek ten ma w obrazie poty; obfite, wyczerpujące, nocne poty, takie, z jakimi spotykamy się w chorobach przewlekłych. Poty z powodu najlżejszego wysiłku. Przy najmniejszym przegrzaniu, wprost się gotuje od potów, a potem oczywiście się przeziębia. Skóra jest owrzodziała, z tendencją do powstawania brodawek; stwardnienia, słabe paznokcie i włosy. Twarde, zrogowaciałe narośla wrastające pod paznokcie są krańcowo bolesne. Na końcach palców pojawiają się małe, jakby zrogowaciałe narośla. Najmniejszy ucisk powoduje stwardnienie lub miejscowe otarcie, u pracowników fizycznych występuje tendencja do zgrubienia skóry na podeszwach. Są one bardzo bolesne podczas chodzenia z powodu wrażliwości tych stwardniałych miejsc, usianych małymi nagniotkami. Do właściwości tego leku należy tendencja do rozrostu i twardnienia. Na dłoniach rozwijają się brodawki. Włosy są niezdrowe. Pod skórą występują krosty z czerwoną otoczką. Krostkowe wykwity mają czerwoną i wrażliwą podstawę, zmienioną zapalnie. Dopiero teraz jeśli uważnie studiowałeś objawy, poznałeś osobliwości leku i zastosowałeś tę wiedzę praktycznie - możesz powiedzieć, że trochę zrozumiałeś Ant. crud.